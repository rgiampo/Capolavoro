<!DOCTYPE html>
<html lang="it">

<head>
    <meta charset="UTF-8">
    <meta name="viewport" content="width=device-width, initial-scale=1.0">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Playfair+Display:wght@400;700&display=swap" rel="stylesheet">
    <title>Ricordanze</title>
    <style>
        body,
        html {
            height: 100%;
            margin: 0;
            padding: 0;
            overflow-y: auto;
            font-family: 'Playfair Display', serif;
            background: url('/images/ricordanze.webp') no-repeat center center;
            backdrop-filter: blur(5px);

            background-size: cover;
        }

        .text-center {
            width: 100%;
            max-width: 800px;
            margin: auto;
            padding: 20px;
            box-sizing: border-box;
            overflow-y: auto;
        }

        .glass {
            position: fixed;
            top: 0;
            left: 0;
            width: 100%;
            height: auto;
            background: rgba(0, 0, 0, 0.5);
            backdrop-filter: blur(5px);
            display: flex;
            justify-content: center;
            align-items: center;
            overflow: hidden;
        }
    </style>
</head>

<body>
    <div class="glass">
        <div class="text-center">
            <h1 class="text-white text-6xl font-bold mb-6">Le Ricordanze</h1>
            <p class="text-white text-xl leading-relaxed">Vaghe stelle dell’Orsa, io non credea<br>
                Tornare ancor per uso a contemplarvi<br>
                Sul paterno giardino scintillanti,<br>
                E ragionar con voi dalle finestre<br>
                Di questo albergo ove abitai fanciullo,<br>
                E delle gioie mie vidi la fine.<br>
                Quante immagini un tempo, e quante fole<br>
                Creommi nel pensier l’aspetto vostro<br>
                E delle luci a voi compagne! allora<br>
                Che, tacito, seduto in verde zolla,<br>
                Delle sere io solea passar gran parte<br>
                Mirando il cielo, ed ascoltando il canto<br>
                Della rana rimota alla campagna!<br>
                E la lucciola errava appo le siepi<br>
                E in su l’aiuole, susurrando al vento<br>
                I viali odorati, ed i cipressi<br>
                Là nella selva; e sotto al patrio tetto<br>
                Sonavan voci alterne, e le tranquille<br>
                Opre de’ servi. E che pensieri immensi,<br>
                Che dolci sogni mi spirò la vista<br>
                Di quel lontano mar, quei monti azzurri,<br>
                Che di qua scopro, e che varcare un giorno<br>
                Io mi pensava, arcani mondi, arcana<br>
                Felicità fingendo al viver mio!<br>
                Ignaro del mio fato, e quante volte<br>
                Questa mia vita dolorosa e nuda<br>
                Volentier con la morte avrei cangiato.</p>
            <p class="text-white text-xl leading-relaxed">&nbsp;</p>
            <p class="text-white text-xl leading-relaxed">Nè mi diceva il cor che l’età verde<br>
                Sarei dannato a consumare in questo<br>
                Natio borgo selvaggio, intra una gente<br>
                Zotica, vil; cui nomi strani, e spesso<br>
                Argomento di riso e di trastullo,<br>
                Son dottrina e saper; che m’odia e fugge,<br>
                Per invidia non già, che non mi tiene<br>
                Maggior di se, ma perchè tale estima<br>
                Ch’io mi tenga in cor mio, sebben di fuori<br>
                A persona giammai non ne fo segno.<br>
                Qui passo gli anni, abbandonato, occulto,<br>
                Senz’amor, senza vita; ed aspro a forza<br>
                Tra lo stuol de’ malevoli divengo:<br>
                Qui di pietà mi spoglio e di virtudi,<br>
                E sprezzator degli uomini mi rendo,<br>
                Per la greggia ch’ho appresso: e intanto vola<br>
                Il caro tempo giovanil; più caro<br>
                Che la fama e l’allor, più che la pura<br>
                Luce del giorno, e lo spirar: ti perdo<br>
                Senza un diletto, inutilmente, in questo<br>
                Soggiorno disumano, intra gli affanni,<br>
                O dell’arida vita unico fiore.</p>
            <p class="text-white text-xl leading-relaxed">&nbsp;</p>
            <p class="text-white text-xl leading-relaxed">Viene il vento recando il suon dell’ora<br>
                Dalla torre del borgo. Era conforto<br>
                Questo suon, mi rimembra, alle mie notti,<br>
                Quando fanciullo, nella buia stanza,<br>
                Per assidui terrori io vigilava,<br>
                Sospirando il mattin. Qui non è cosa<br>
                Ch’io vegga o senta, onde un’immagin dentro<br>
                Non torni, e un dolce rimembrar non sorga.<br>
                Dolce per se; ma con dolor sottentra<br>
                Il pensier del presente, un van desio<br>
                Del passato, ancor tristo, e il dire: io fui.<br>
                Quella loggia colà, volta agli estremi<br>
                Raggi del dì; queste dipinte mura,<br>
                Quei figurati armenti, e il Sol che nasce<br>
                Su romita campagna, agli ozi miei<br>
                Porser mille diletti allor che al fianco<br>
                M’era, parlando, il mio possente errore<br>
                Sempre, ov’io fossi. In queste sale antiche,<br>
                Al chiaror delle nevi, intorno a queste<br>
                Ampie finestre sibilando il vento,<br>
                Rimbombaro i sollazzi e le festose<br>
                Mie voci al tempo che l’acerbo, indegno<br>
                Mistero delle cose a noi si mostra<br>
                Pien di dolcezza; indelibata, intera<br>
                Il garzoncel, come inesperto amante,<br>
                La sua vita ingannevole vagheggia,<br>
                E celeste beltà fingendo ammira.</p>
            <p class="text-white text-xl leading-relaxed">&nbsp;</p>
            <p class="text-white text-xl leading-relaxed">O speranze, speranze; ameni inganni<br>
                Della mia prima età! sempre, parlando,<br>
                Ritorno a voi; che per andar di tempo,<br>
                Per variar d’affetti e di pensieri,<br>
                Obbliarvi non so. Fantasmi, intendo,<br>
                Son la gloria e l’onor; diletti e beni<br>
                Mero desio; non ha la vita un frutto,<br>
                Inutile miseria. E sebben vóti<br>
                Son gli anni miei, sebben deserto, oscuro<br>
                Il mio stato mortal, poco mi toglie<br>
                La fortuna, ben veggo. Ahi, ma qualvolta<br>
                A voi ripenso, o mie speranze antiche,<br>
                Ed a quel caro immaginar mio primo;<br>
                Indi riguardo il viver mio sì vile<br>
                E sì dolente, e che la morte è quello<br>
                Che di cotanta speme oggi m’avanza;<br>
                Sento serrarmi il cor, sento ch’al tutto<br>
                Consolarmi non so del mio destino.<br>
                E quando pur questa invocata morte<br>
                Sarammi allato, e sarà giunto il fine<br>
                Della sventura mia; quando la terra<br>
                Mi fia straniera valle, e dal mio sguardo<br>
                Fuggirà l’avvenir; di voi per certo<br>
                Risovverrammi; e quell’imago ancora<br>
                Sospirar mi farà, farammi acerbo<br>
                L’esser vissuto indarno, e la dolcezza<br>
                Del dì fatal tempererà d’affanno.</p>
            <p class="text-white text-xl leading-relaxed">&nbsp;</p>
            <p class="text-white text-xl leading-relaxed">E già nel primo giovanil tumulto<br>
                Di contenti, d’angosce e di desio,<br>
                Morte chiamai più volte, e lungamente<br>
                Mi sedetti colà su la fontana<br>
                Pensoso di cessar dentro quell’acque<br>
                La speme e il dolor mio. Poscia, per cieco<br>
                Malor, condotto della vita in forse,<br>
                Piansi la bella giovanezza, e il fiore<br>
                De’ miei poveri dì, che sì per tempo<br>
                Cadeva: e spesso all’ore tarde, assiso<br>
                Sul conscio letto, dolorosamente<br>
                Alla fioca lucerna poetando,<br>
                Lamentai co’ silenzi e con la notte<br>
                Il fuggitivo spirto, ed a me stesso<br>
                In sul languir cantai funereo canto.</p>
            <p class="text-white text-xl leading-relaxed">&nbsp;</p>
            <p class="text-white text-xl leading-relaxed">Chi rimembrar vi può senza sospiri,<br>
                O primo entrar di giovinezza, o giorni<br>
                Vezzosi, inenarrabili, allor quando<br>
                Al rapito mortal primieramente<br>
                Sorridon le donzelle; a gara intorno<br>
                Ogni cosa sorride; invidia tace,<br>
                Non desta ancora ovver benigna; e quasi<br>
                (Inusitata maraviglia!) il mondo<br>
                La destra soccorrevole gli porge,<br>
                Scusa gli errori suoi, festeggia il novo<br>
                Suo venir nella vita, ed inchinando<br>
                Mostra che per signor l’accolga e chiami?<br>
                Fugaci giorni! a somigliar d’un lampo<br>
                Son dileguati. E qual mortale ignaro<br>
                Di sventura esser può, se a lui già scorsa<br>
                Quella vaga stagion, se il suo buon tempo,<br>
                Se giovanezza, ahi giovanezza, è spenta?</p>
            <p class="text-white text-xl leading-relaxed">&nbsp;</p>
            <p class="text-white text-xl leading-relaxed">O Nerina! e di te forse non odo<br>
                Questi luoghi parlar? caduta forse<br>
                Dal mio pensier sei tu? Dove sei gita,<br>
                Che qui sola di te la ricordanza<br>
                Trovo, dolcezza mia? Più non ti vede<br>
                Questa Terra natal: quella finestra,<br>
                Ond’eri usata favellarmi, ed onde<br>
                Mesto riluce delle stelle il raggio,<br>
                E’ deserta. Ove sei, che più non odo<br>
                La tua voce sonar, siccome un giorno,<br>
                Quando soleva ogni lontano accento<br>
                Del labbro tuo, ch’a me giungesse, il volto<br>
                Scolorarmi? Altro tempo. I giorni tuoi<br>
                Furo, mio dolce amor. Passasti. Ad altri<br>
                Il passar per la terra oggi è sortito,<br>
                E l’abitar questi odorati colli.<br>
                Ma rapida passasti; e come un sogno<br>
                Fu la tua vita. Ivi danzando; in fronte<br>
                La gioia ti splendea, splendea negli occhi<br>
                Quel confidente immaginar, quel lume<br>
                Di gioventù, quando spegneali il fato,<br>
                E giacevi. Ahi Nerina! In cor mi regna<br>
                L’antico amor. Se a feste anco talvolta,<br>
                Se a radunanze io movo, infra me stesso<br>
                Dico: o Nerina, a radunanze, a feste<br>
                Tu non ti acconci più, tu più non movi.<br>
                Se torna maggio, e ramoscelli e suoni<br>
                Van gli amanti recando alle fanciulle,<br>
                Dico: Nerina mia, per te non torna<br>
                Primavera giammai, non torna amore.<br>
                Ogni giorno sereno, ogni fiorita<br>
                Piaggia ch’io miro, ogni goder ch’io sento,<br>
                Dico: Nerina or più non gode; i campi,<br>
                L’aria non mira. Ahi tu passasti, eterno<br>
                Sospiro mio: passasti: e fia compagna<br>
                D’ogni mio vago immaginar, di tutti<br>
                I miei teneri sensi, i tristi e cari<br>
                Moti del cor, la rimembranza acerba.</p>
        </div>
</body>

</html>