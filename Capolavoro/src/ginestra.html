<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <script src="https://cdn.tailwindcss.com"></script>
    <link href="https://fonts.googleapis.com/css2?family=Playfair+Display:wght@400;700&display=swap" rel="stylesheet">
    <title>La Ginestra</title>
    <style>

body, html {
    height: 100%; 
    margin: 0;
    padding: 0;
    overflow-y: auto; 
    font-family: 'Playfair Display', serif;
    background: url('/images/ginestra.webp') no-repeat center center;
    backdrop-filter: blur(5px);

    background-size: cover;
}

.text-center {
    width: 100%; 
    max-width: 800px; 
    margin: auto; 
    padding: 20px;
    box-sizing: border-box;
    overflow-y: auto; 
}
.glass {
    position: fixed;  
    top: 0;
    left: 0;
    width: 100%;
    height: auto;
    background: rgba(0, 0, 0, 0.5);
    backdrop-filter: blur(5px);
    display: flex;
    justify-content: center;
    align-items: center;
    overflow: hidden; 
}
    </style>
</head>
<body>
    <div class="glass">
        <div class="text-center">
            <h1 class="text-white text-6xl font-bold mb-6">La Ginestra, O Fiore Del Deserto</h1>
            <p class="text-white text-xl leading-relaxed">Qui su l’arida schiena<br>
    Del formidabil monte<br>
    Sterminator Vesevo,<br>
    La qual null’altro allegra arbor nè fiore,<br>
    Tuoi cespi solitari intorno spargi,<br>
    Odorata ginestra,<br>
    Contenta dei deserti. Anco ti vidi<br>
    De’ tuoi steli abbellir l’erme contrade<br>
    Che cingon la cittade<br>
    La qual fu donna de’ mortali un tempo,<br>
    E del perduto impero<br>
    Par che col grave e taciturno aspetto<br>
    Faccian fede e ricordo al passeggero.<br>
    Or ti riveggo in questo suol, di tristi<br>
    Lochi e dal mondo abbandonati amante,<br>
    E d’afflitte fortune ognor compagna.<br>
    Questi campi cosparsi<br>
    Di ceneri infeconde, e ricoperti<br>
    Dell’impietrata lava,<br>
    Che sotto i passi al peregrin risona;<br>
    Dove s’annida e si contorce al sole<br>
    La serpe, e dove al noto<br>
    Cavernoso covil torna il coniglio;<br>
    Fur liete ville e colti,<br>
    E biondeggiàr di spiche, e risonaro<br>
    Di muggito d’armenti;<br>
    Fur giardini e palagi,<br>
    Agli ozi de’ potenti<br>
    Gradito ospizio; e fur città famose<br>
    Che coi torrenti suoi l’altero monte<br>
    Dall’ignea bocca fulminando oppresse<br>
    Con gli abitanti insieme. Or tutto intorno<br>
    Una ruina involve,<br>
    Dove tu siedi, o fior gentile, e quasi<br>
    I danni altrui commiserando, al cielo<br>
    Di dolcissimo odor mandi un profumo,<br>
    Che il deserto consola. A queste piagge<br>
    Venga colui che d’esaltar con lode<br>
    Il nostro stato ha in uso, e vegga quanto<br>
    E’ il gener nostro in cura<br>
    All’amante natura. E la possanza<br>
    Qui con giusta misura<br>
    Anco estimar potrà dell’uman seme,<br>
    Cui la dura nutrice, ov’ei men teme,<br>
    Con lieve moto in un momento annulla<br>
    In parte, e può con moti<br>
    Poco men lievi ancor subitamente<br>
    Annichilare in tutto.<br>
    Dipinte in queste rive<br>
    Son dell’umana gente<br>
    Le magnifiche sorti e progressive.</p>
    <p class="text-white text-xl leading-relaxed">&nbsp;</p>
    <p class="text-white text-xl leading-relaxed">Qui mira e qui ti specchia,<br>
    Secol superbo e sciocco,<br>
    Che il calle insino allora<br>
    Dal risorto pensier segnato innanti<br>
    Abbandonasti, e volti addietro i passi,<br>
    Del ritornar ti vanti,<br>
    E proceder il chiami.<br>
    Al tuo pargoleggiar gl’ingegni tutti,<br>
    Di cui lor sorte rea padre ti fece,<br>
    Vanno adulando, ancora<br>
    Ch’a ludibrio talora<br>
    T’abbian fra se. Non io<br>
    Con tal vergogna scenderò sotterra;<br>
    Ma il disprezzo piuttosto che si serra<br>
    Di te nel petto mio,<br>
    Mostrato avrò quanto si possa aperto:<br>
    Ben ch’io sappia che obblio<br>
    Preme chi troppo all’età propria increbbe.<br>
    Di questo mal, che teco<br>
    Mi fia comune, assai finor mi rido.<br>
    Libertà vai sognando, e servo a un tempo<br>
    Vuoi di novo il pensiero,<br>
    Sol per cui risorgemmo<br>
    Della barbarie in parte, e per cui solo<br>
    Si cresce in civiltà, che sola in meglio<br>
    Guida i pubblici fati.<br>
    Così ti spiacque il vero<br>
    Dell’aspra sorte e del depresso loco<br>
    Che natura ci diè. Per questo il tergo<br>
    Vigliaccamente rivolgesti al lume<br>
    Che il fe palese: e, fuggitivo, appelli<br>
    Vil chi lui segue, e solo<br>
    Magnanimo colui<br>
    Che se schernendo o gli altri, astuto o folle,<br>
    Fin sopra gli astri il mortal grado estolle.</p>
    <p class="text-white text-xl leading-relaxed">&nbsp;</p>
    <p class="text-white text-xl leading-relaxed">Uom di povero stato e membra inferme<br>
    Che sia dell’alma generoso ed alto,<br>
    Non chiama se nè stima<br>
    Ricco d’or nè gagliardo,<br>
    E di splendida vita o di valente<br>
    Persona infra la gente<br>
    Non fa risibil mostra;<br>
    Ma se di forza e di tesor mendico<br>
    Lascia parer senza vergogna, e noma<br>
    Parlando, apertamente, e di sue cose<br>
    Fa stima al vero uguale.<br>
    Magnanimo animale<br>
    Non credo io già, ma stolto,<br>
    Quel che nato a perir, nutrito in pene,<br>
    Dice, a goder son fatto,<br>
    E di fetido orgoglio<br>
    Empie le carte, eccelsi fati e nove<br>
    Felicità, quali il ciel tutto ignora,<br>
    Non pur quest’orbe, promettendo in terra<br>
    A popoli che un’onda<br>
    Di mar commosso, un fiato<br>
    D’aura maligna, un sotterraneo crollo<br>
    Distrugge sì, che avanza<br>
    A gran pena di lor la rimembranza.<br>
    Nobil natura è quella<br>
    Che a sollevar s’ardisce<br>
    Gli occhi mortali incontra<br>
    Al comun fato, e che con franca lingua,<br>
    Nulla al ver detraendo,<br>
    Confessa il mal che ci fu dato in sorte,<br>
    E il basso stato e frale;<br>
    Quella che grande e forte<br>
    Mostra se nel soffrir, nè gli odii e l’ire<br>
    Fraterne, ancor più gravi<br>
    D’ogni altro danno, accresce<br>
    Alle miserie sue, l’uomo incolpando<br>
    Del suo dolor, ma dà la colpa a quella<br>
    Che veramente è rea, che de’ mortali<br>
    Madre è di parto e di voler matrigna.<br>
    Costei chiama inimica; e incontro a questa<br>
    Congiunta esser pensando,<br>
    Siccome è il vero, ed ordinata in pria<br>
    L’umana compagnia,<br>
    Tutti fra se confederati estima<br>
    Gli uomini, e tutti abbraccia<br>
    Con vero amor, porgendo<br>
    Valida e pronta ed aspettando aita<br>
    Negli alterni perigli e nelle angosce<br>
    Della guerra comune. Ed alle offese<br>
    Dell’uomo armar la destra, e laccio porre<br>
    Al vicino ed inciampo,<br>
    Stolto crede così, qual fora in campo<br>
    Cinto d’oste contraria, in sul più vivo<br>
    Incalzar degli assalti,<br>
    Gl’inimici obbliando, acerbe gare<br>
    Imprender con gli amici,<br>
    E sparger fuga e fulminar col brando<br>
    Infra i propri guerrieri.<br>
    Così fatti pensieri<br>
    Quando fien, come fur, palesi al volgo,<br>
    E quell’orror che primo<br>
    Contra l’empia natura<br>
    Strinse i mortali in social catena,<br>
    Fia ricondotto in parte<br>
    Da verace saper, l’onesto e il retto<br>
    Conversar cittadino,<br>
    E giustizia e pietade, altra radice<br>
    Avranno allor che non superbe fole,<br>
    Ove fondata probità del volgo<br>
    Così star suole in piede<br>
    Quale star può quel ch’ha in error la sede.</p>
    <p class="text-white text-xl leading-relaxed">&nbsp;</p>
    <p class="text-white text-xl leading-relaxed">Sovente in queste rive,<br>
    Che, desolate, a bruno<br>
    Veste il flutto indurato, e par che ondeggi,<br>
    Seggo la notte; e sulla mesta landa<br>
    In purissimo azzurro<br>
    Veggo dall’alto fiammeggiar le stelle,<br>
    Cui di lontan fa specchio<br>
    Il mare, e tutto di scintille in giro<br>
    Per lo vòto Seren brillar il mondo.<br>
    E poi che gli occhi a quelle luci appunto,<br>
    Ch’a lor sembrano un punto,<br>
    E sono immense, in guisa<br>
    Che un punto a petto a lor son terra e mare<br>
    Veracemente; a cui<br>
    L’uomo non pur, ma questo<br>
    Globo ove l’uomo è nulla,<br>
    Sconosciuto è del tutto; e quando miro<br>
    Quegli ancor più senz’alcun fin remoti<br>
    Nodi quasi di stelle,<br>
    Ch’a noi paion qual nebbia, a cui non l’uomo<br>
    E non la terra sol, ma tutte in uno,<br>
    Del numero infinite e della mole,<br>
    Con l’aureo sole insiem, le nostre stelle<br>
    O sono ignote, o così paion come<br>
    Essi alla terra, un punto<br>
    Di luce nebulosa; al pensier mio<br>
    Che sembri allora, o prole<br>
    Dell’uomo? E rimembrando<br>
    Il tuo stato quaggiù, di cui fa segno<br>
    Il suol ch’io premo; e poi dall’altra parte,<br>
    Che te signora e fine<br>
    Credi tu data al Tutto, e quante volte<br>
    Favoleggiar ti piacque, in questo oscuro<br>
    Granel di sabbia, il qual di terra ha nome,<br>
    Per tua cagion, dell’universe cose<br>
    Scender gli autori, e conversar sovente<br>
    Co’ tuoi piacevolmente, e che i derisi<br>
    Sogni rinnovellando, ai saggi insulta<br>
    Fin la presente età, che in conoscenza<br>
    Ed in civil costume<br>
    Sembra tutte avanzar; qual moto allora,<br>
    Mortal prole infelice, o qual pensiero<br>
    Verso te finalmente il cor m’assale?<br>
    Non so se il riso o la pietà prevale.</p>
    <p class="text-white text-xl leading-relaxed">&nbsp;</p>
    <p class="text-white text-xl leading-relaxed">Come d’arbor cadendo un picciol pomo,<br>
    Cui là nel tardo autunno<br>
    Maturità senz’altra forza atterra,<br>
    D’un popol di formiche i dolci alberghi,<br>
    Cavati in molle gleba<br>
    Con gran lavoro, e l’opre<br>
    E le ricchezze che adunate a prova<br>
    Con lungo affaticar l’assidua gente<br>
    Avea provvidamente al tempo estivo,<br>
    Schiaccia, diserta e copre<br>
    In un punto; così d’alto piombando,<br>
    Dall’utero tonante<br>
    Scagliata al ciel, profondo<br>
    Di ceneri e di pomici e di sassi<br>
    Notte e ruina, infusa<br>
    Di bollenti ruscelli,<br>
    O pel montano fianco<br>
    Furiosa tra l’erba<br>
    Di liquefatti massi<br>
    E di metalli e d’infocata arena<br>
    Scendendo immensa piena,<br>
    Le cittadi che il mar là su l’estremo<br>
    Lido aspergea, confuse<br>
    E infranse e ricoperse<br>
    In pochi istanti: onde su quelle or pasce<br>
    La capra, e città nove<br>
    Sorgon dall’altra banda, a cui sgabello<br>
    Son le sepolte, e le prostrate mura<br>
    L’arduo monte al suo piè quasi calpesta.<br>
    Non ha natura al seme<br>
    Dell’uom più stima o cura<br>
    Che alla formica: e se più rara in quello<br>
    Che nell’altra è la strage,<br>
    Non avvien ciò d’altronde<br>
    Fuor che l’uom sue prosapie ha men feconde.</p>
    <p class="text-white text-xl leading-relaxed">&nbsp;</p>
    <p class="text-white text-xl leading-relaxed">Ben mille ed ottocento<br>
    Anni varcàr poi che spariro, oppressi<br>
    Dall’ignea forza, i popolati seggi,<br>
    E il villanello intento<br>
    Ai vigneti, che a stento in questi campi<br>
    Nutre la morta zolla e incenerita,<br>
    Ancor leva lo sguardo<br>
    Sospettoso alla vetta<br>
    Fatal, che nulla mai fatta più mite<br>
    Ancor siede tremenda, ancor minaccia<br>
    A lui strage ed ai figli ed agli averi<br>
    Lor poverelli. E spesso<br>
    Il meschino in sul tetto<br>
    Dell’ostel villereccio, alla vagante<br>
    Aura giacendo tutta notte insonne,<br>
    E balzando più volte, esplora il corso<br>
    Del temuto bollor, che si riversa<br>
    Dall’inesausto grembo<br>
    Sull’arenoso dorso, a cui riluce<br>
    Di Capri la marina<br>
    E di Napoli il porto e Mergellina.<br>
    E se appressar lo vede, o se nel cupo<br>
    Del domestico pozzo ode mai l’acqua<br>
    Fervendo gorgogliar, desta i figliuoli,<br>
    Desta la moglie in fretta, e via, con quanto<br>
    Di lor cose rapir posson, fuggendo,<br>
    Vede lontano l’usato<br>
    Suo nido, e il picciol campo,<br>
    Che gli fu dalla fame unico schermo,<br>
    Preda al flutto rovente<br>
    Che crepitando giunge, e inesorato<br>
    Durabilmente sovra quei si spiega.<br>
    Torna al celeste raggio<br>
    Dopo l’antica obblivion l’estinta<br>
    Pompei, come sepolto<br>
    Scheletro, cui di terra<br>
    Avarizia o pietà rende all’aperto;<br>
    E dal deserto foro<br>
    Diritto infra le file<br>
    Dei mozzi colonnati il peregrino<br>
    Lunge contempla il bipartito giogo<br>
    E la cresta fumante,<br>
    Ch’alla sparsa ruina ancor minaccia.<br>
    E nell’orror della secreta notte<br>
    Per li vacui teatri, per li templi<br>
    Deformi e per le rotte<br>
    Case, ove i parti il pipistrello asconde,<br>
    Come sinistra face<br>
    Che per voti palagi atra s’aggiri,<br>
    Corre il baglior della funerea lava,<br>
    Che di lontan per l’ombre<br>
    Rosseggia e i lochi intorno intorno tinge.<br>
    Così, dell’uomo ignara e dell’etadi<br>
    Ch’ei chiama antiche, e del seguir che fanno<br>
    Dopo gli avi i nepoti,<br>
    Sta natura ognor verde, anzi procede<br>
    Per sì lungo cammino,<br>
    Che sembra star. Caggiono i regni intanto,<br>
    Passan genti e linguaggi: ella nol vede:<br>
    E l’uom d’eternità s’arroga il vanto.</p>
    <p class="text-white text-xl leading-relaxed">&nbsp;</p>
    <p class="text-white text-xl leading-relaxed">E tu, lenta ginestra,<br>
    Che di selve odorate<br>
    Queste campagne dispogliate adorni,<br>
    Anche tu presto alla crudel possanza<br>
    Soccomberai del sotterraneo foco,<br>
    Che ritornando al loco<br>
    Già noto, stenderà l’avaro lembo<br>
    Su tue molli foreste. E piegherai<br>
    Sotto il fascio mortal non renitente<br>
    Il tuo capo innocente:<br>
    Ma non piegato insino allora indarno<br>
    Codardamente supplicando innanzi<br>
    Al futuro oppressor; ma non eretto<br>
    Con forsennato orgoglio inver le stelle,<br>
    Nè sul deserto, dove<br>
    E la sede e i natali<br>
    Non per voler ma per fortuna avesti;<br>
    Ma più saggia, ma tanto<br>
    Meno inferma dell’uom, quanto le frali<br>
    Tue stirpi non credesti<br>
    O dal fato o da te fatte immortali.</p>

    </div>
</body>
</html>